Føreren stopper og dirigerer hunden ind foran sig, hvor hunden sætter sig foran (med front mod føreren). I øvelsens anden del dirigeres hunden til venstrepositionen ved at gå højre rundt og bagom føreren. Først når hunden sidder i venstreposition, går teamet atter fremad. Højrehandling gennemføres ved, at hunden dirigeres ind foran, hvor den sætter sig foran føreren. Øvelsen afsluttes ved, at hunden går venstre rundt og bagom føreren og sætter sig i højrepositionen.