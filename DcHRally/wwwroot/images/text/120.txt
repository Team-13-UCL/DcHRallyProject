Teamet stopper, og hunden sætter sig i venstrepositionen. Derefter dirigerer føreren hunden ind foran sig, hvor hunden sætter sig (med front mod føreren). I øvelsens anden del dirigeres hunden til venstrepositionen ved at gå bag om føreren. Først når hunden sidder i venstreposition, går teamet atter fremad. Føreren må ikke flytte sig for at hjælpe hunden under øvelsen. Højrehandling gennemføres ved, at hunden dirigeres ind foran, hvor den sætter sig foran føreren, og afsluttes ved at hunden går bag om føreren og sætter sig i højrepositionen.